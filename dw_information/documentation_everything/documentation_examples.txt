1. Въведение
	1.1 Цели на системата - 
		Уеб-приложението "Health Body&Mind" ще осигури цялостно и персонализирано наблюдение
		и управление върху здравните навици на потребителите. Система ще включва
		функционалности за записване и проследяване на храненето, физическата активност и персоналния
		прогрес. Въз основа на въведените данни за хранене и активност, системата ще предоставя
		специални съвети, които да насочват потребителя как да постигне целите си, като
		поддържане на тегло, повишаване на нивото на фитнес или увеличаване на нивата на важни
		хранителни вещества в диетата. Тя ще визуализира напредъка на потребителя чрез прости
		и интуитивни графики, показващи ленти за прогрес за ежедневните и седмичните цели по
		отношение на калории, макронутриенти, стъпки и хидратация. Системата ще включва и
		AI чат асистент, който да подпомага потребителя с предложения или съвети за тренировки,
		хранене или всякакви други общи здравословни процеси.

	1.2 Обхват на системата - 
		Уеб-приложението ще има за цел да покрие всички важни функции за правилното проследяване и управление
		на здравето на потребителите, като същевременно предоставя удобен интерфейс
		за лесна работа и навигация. Потребителите могат да следят консумираната си храна, да
		получават данни за своите калори и макронутриенти и да
		наблюдават цялостният си хранителен баланс спрямо дневните цели. Добавянето на тренировки
		и физическа активност в приложението автоматично ще изчислява изразходваните калории
		и ще предоставя обратна връзка за постигнатото спрямо зададените цели.
		Приложението ще дава съвети въз основа на въведените данни. Ще изпраща също и напомняния за
		постигането на дневните цели. Приложението ще показва напредъка на потребителите чрез
		графики и статистики за различни периоди от време за по-добро
		възприемане на прогреса на потребителя. Възможността за консултации и отговори на въпроси
		относно тренировки, хранене и напредък чрез AI чат асистент също е включена.
		Уеб-базираната система ще осигурява достъп през различни устройства с интернет връзка,
		което я прави лесно достъпна и удобна за потребителите.

2.Системни изисквания
	2.1 Функционални изисквания
		1. Потребителите да имат възможността да се регистрират и да управляват профила си (промени на лични данни и цели).
		2. Системата трябва да предоставя възможност за добавяне на консумираната храна.
		3. Системата трябва да предоставя опция за проследяване на физическата активност (въвеждане на два вида тренировки, кардио и вдигане на тежести).
		4. Уеб-приложението трябва да визуализира прогреса на потребителите, посредством графики и ленти за прогрес.
		5. Системата трябва да предлага персонализирани препоръки и напомняния, посредством известия.
		6. Системата трябва да предлага AI чат асистент, с който потребителите да имат възможост да взаимодействат.
		7. Уеб-приложението трябва да разполага с интуитивен интерфейс, чрез който ще може да се навигира из приложението.

	2.2 Нефункционални изисквания
		1. Системата трябва да прилага механизми за защита на личната информация на потребителите, включително хеширане на пароли и сигурно съхранение на чувствителни данни.
		2. Системата трябва да осигурява механизми за проверка на самоличността на потребителите и контрол на достъпа до различни функционалности спрямо техните права.
		3. Надеждна интернет връзка, която да може да се справи с нуждите на приложението.
		4. Системата трябва да бъде изградена на принципа на многослойната архитектура, включваща отделни модули за фронт-енд, бек-енд и база данни, с цел по-добра мащабируемост, поддръжка и разделение на отговорности.
		5. Основните функции на приложението (добавяне на храна, тренировки) трябва да се изпълняват в рамките на до 2 секунди.
		6. Приложението трябва да работи коректно на различни браузъри (Google Chrome, Mozilla Firefox), с еднаква функционалност и визуално представяне.
		7. Интерфейсът на приложението трябва да бъде лесен за използване, с ясно обозначени бутони, икони и структуриран дизайн, който да улеснява навигацията и достъпа до основните функции.

	2.3 Потребителски истории
		1.1 - Приложението трябва да позволява регистрация с основни лични данни като имейл, парола, пол, ръст, тегло и цели (целево тегло, ниво на активност). 
		1.2 - Потребителите трябва да могат да се вписват с имейл и парола, както и да използват функция за възстановяване на парола чрез имейл.
		1.3 - Потребителите трябва да могат да редактират личната си информация, включително текущо тегло, желано тегло, ниво на активност и целеви стойности за калории и макронутриенти.
		1.4 - Системата трябва да предоставя възможност за настройка на персонализирани цели, които ще се използват за следене на прогреса и даване на препоръки.

		2.1 - Потребителите трябва да могат да добавят консумираните храни, като информацията включва калории и макронутриенти (въглехидрати, мазнини, протеини).
		2.2 - Приложението трябва да позволява търсене на храни в база от данни.
		2.3 - Системата трябва да организира добавената храна по категории (закуска, обяд, вечеря, други) за по-добра видимост на дневния хранителен прием.
		2.4 - Потребителите трябва да могат да преглеждат текущия си дневен прием на калории и макронутриенти спрямо поставените цели.

		3.1 - Приложението трябва да предоставя възможност за вписването на тренировки и физически активности като кардио и фитнес тренировки, с информация за продължителност и изразходени калории.
		3.2 - Системата трябва да изчислява изразходените калории при тренировки на базата на MET стойности и лични данни като тегло и интензивност на активността.
		3.3 - Потребителите трябва да имат достъп за проследяване на своите тренировки, където да могат да преглеждат всички добавени физически активности за даден период.

		4.1 - Системата трябва да предоставя визуализация на дневния и седмичния прогрес чрез графики за приетите и изразходените калории и съотношението на макронутриентите.
		4.2 - Потребителите трябва да могат да изберат период (последните 7 или 30 дни), за който да се показва анализът на прогреса.

		5.1 - На база въведените данни за хранене и активност, приложението трябва да генерира персонализирани съвети/препоръки, с цел потребителя да постигне своите цели по-лесно.
		5.2 - Системата трябва да изпраща напомняния, под формата на известия за постигането на дневните цели на потребителя.
		5.3 - Потребителите трябва да имат възможност да задават цели за дневен прием на вода и брой стъпки, които също да се следят и визуализират в приложението.
	
		6.1 - Приложението трябва да включва AI чат асистент, който да може да отговаря на въпроси за хранене, тренировки и други общи здравословни теми.
		6.2 - AI чат асистентът трябва да разпознава и отговаря на предварително дефинирани въпроси по специфичните за приложението теми.

		7.1 - Основният екран трябва да показва прогрес бар за дневните цели (калории, вода, макронутриенти), който да се актуализира на база въведените данни.
		7.2 - Приложението трябва да има бутони за добавяне на храна, физическа активност и други основни действия, за да улесни потребителите при използване на основните функции.
		7.3 - Потребителите трябва да могат бързо и лесно да навигират между различните раздели на приложението, чрез ясно разположени бутони.
	
	2.4 Критерии за приемане на потребителски истории
		1.1 - При регистрация потребителят да има възможност за въвеждане на основни данни, като имейл, парола, пол, ръст и тегло. Полетата за имейл и парола са задължителни за регистрация и трябва да преминат проверка за валидност.
		      При успешно попълване на формата, системата трябва да създаде нов потребителски акаунт. Ако въведеният имейл вече е регистриран, системата трябва да покаже съобщение за грешка.

		1.2 - При опит за влизане в приложението потребителят да има възможност за въвеждане на своя имейл и парола. Ако потребителят въведе грешни данни, системата трябва да изведе необходимо съобщение.
		      Потребителят трябва да имат възможността за възстановяване на своята парола.

		1.3 - Потребителят трябва да могат да редактират своя профила, където може да актуализират личните си данни. Полетата трябва да показват текущите стойности и да позволяват редакция.
	              При успешно актуализиране на профила, системата трябва да запазва промените. Системата не трябва да позволя, въвеждането на невалидни дании (текст в числово поле).

		1.4 - Потребителят трябва да може да настрои своите персонализирани цели за дневен прием на калории и макронутриенти. Системата трябва да включва опции за въвеждане на стойности за целево тегло и дневен прием на калории, протеини, мазнини и въглехидрати.
	              След запазване на промените, системата трябва да актуализира прогрес баровете на основния екран според новите цели.

		2.1 - Потребителят трябва да има възможността да добавя храна, да може да въведе име на храната, количество, за да излезе информация за калории и макронутриенти. Формата трябва да предоставя възможност за търсене на храна в база данни с предварително дефинирани храни.
	              При успешно добавяне на храна, системата трябва да актуализира дневните стойности за калории и макронутриенти. Системата не трябва да позволя, въвеждането на невалидни данни.

		2.2 - Потребителят трябва да може да въвежда текст в поле за търсене на храни. Системата трябва да показва списък с резултати от базата данни на храни, които съответстват на въведения текст.
	   	      Потребителят трябва да може да избере храна от списъка с резултати. Ако няма намерени съвпадения, системата трябва да покаже подходящо съобщение за липстата на такива храни.

		2.3 - Потребителят трябва да може да избере категория (закуска, обяд, вечеря, други) при добавяне на храна. Системата трябва да групира добавените храни по съответните категории и да ги показва в хранителния дневник.
		      При преглед на хранителния дневник, потребителят трябва да може лесно да види общите калории и макронутриенти за всяка категория, както и общите стойности за деня. Потребителят трябва да може да редактира категорията на добавена храна, ако е необходимо.

		2.4 - Потребителят трябва да може да вижда актуализирани стойности за дневния прием на калории (въглехидрати, мазнини и протеини) спрямо зададените цели. Системата трябва да показва прогрес барове за всяка макронутриентна група и общия калориен прием.
		      При добавяне или премахване на храна от дневника, стойностите на прогрес баровете трябва да се актуализират автоматично. Ако потребителят изпълни дневните целевите стойности за калории или макронутриенти, системата трябва да изпрати съобщение за това, чрез известие.

		3.1 - Потребителят трябва да има достъп до форма за добавяне на физическа активност, където може да въведе тип на активността (кардио, тежести), продължителност и интензивност. При успешно добавяне на активност, системата трябва да изчисли изразходените калории въз основа на въведените данни и да актуализира дневните стойности за изразходени калории.
                      Системата не трябва да позволя, въвеждането на невалидни дании (отрицателно време).

		3.2 - При въвеждане на информация за продължителност и интензивност на тренировката, системата трябва автоматично да изчисли изразходените калории въз основа на MET стойности и теглото на потребителя. Калориите трябва да бъдат показани в реално време във формата за добавяне на активност.
                      Потребителят трябва да може да прегледа изразходените калории за всяка добавена активност в дневника си. Ако потребителят промени теглото си в профила, новите записи на активности трябва да отчитат актуализираното тегло при изчисляване на калориите.

		3.3 - Потребителят трябва да има достъп за проследяване на своите тренировки, където може да види всички записани физически активности за деня. Системата трябва да групира активностите по дата и да показва общите изразходени калории за всяка дата. 
                      Потребителят трябва да може да преглежда исторически записи на тренировки за предишни дни.

		4.1 - Потребителят трябва да може да вижда графики, които визуализират промените в калорийния прием, изразходваните калории, и съотношението на макронутриентите за избран период (последните 7 и 30 дни). Системата трябва да актуализира графиките автоматично при промяна на данните.
		      Потребителят трябва да има опция за превключване между различни типове графики. Графиките трябва да показват данните по начин, който позволява ясно разграничаване във времето.

		4.2 - Потребителят трябва да може да избира времеви период за визуализация на прогреса си в графиките. При избор на нов времеви период, системата трябва автоматично да обновява всички графики.
                      Потребителят трябва да вижда ясни времеви маркери (дати и стойсности) в графиките, за да разбере в кой ден са отчетени конкретните стойности.

		5.1 - Системата трябва да генерира персонализирани препоръки въз основа на данните на потребителя. Препоръките трябва да се показват на основния екран (Home page) на приложението.
		      Препоръките трябва да бъдат дневни, и да бъдат такива, които да отговарят на основната цел на потребителя (покачване на килограми, сваляне на килограми).

		5.2 - Системата трябва да изпраща известия или напомняния на потребителя за дневните му цели. Напомнянията трябва да се показват под формата на известия в приложението.

		5.3 - Потребителят трябва да има възможност да задава дневни цели за прием на вода и брой стъпки. Системата трябва да показва текущия прогрес спрямо тези цели на основния екран.
                      Потребителят трябва да може да актуализира целите си за вода и стъпки по всяко време, като промените автоматично се отразяват. Ако потребителят достигне зададените цели за вода или стъпки, системата трябва да показва съобщение за успешно изпълнение, под формата на известие.

		6.1 - Потребителят трябва да има достъп до икона за AI чат асистент в долния десен ъгъл на основния екран, при натискане се отваря прозорец за чат с AI чат асистента. Прозорецът за чат трябва да поддържа въвеждане на въпроси относно прогреса, храненето и тренировките.
                      AI асистентът трябва да отговаря на въпросите в реално време, като предоставя конкретни отговори, които да бъдат уместни със зададения въпрос.

		6.2 - Системата трябва да използва предварително конфигуриран Dialogflow агент, който съдържа интенти, съответстващи на конкретни теми от приложението – като хранене, тренировки, хидратация и диети. Когато потребителят въведе въпрос в чата, системата трябва да го изпрати към Dialogflow и той да го свърже с подходящия интент.
		      Ако въпросът съвпада с някой от дефинираните интент-и, AI чат асистентът трябва да върне един от предварително зададените отговори, свързани с този интент. В случай, че въпроса не съвпадне с нито един от съществуващите интенти, системата трябва да върне съобщение, което е предварително дефинирано във "fallback" отговор.

		7.1 - Основният екран трябва да показва прогрес барове за дневните цели на потребителя (калории, вода, макронутриенти), които отразяват текущия напредък. Прогрес баровете трябва да се актуализират в реално време при добавяне на храна или вода.
		      Ако потребителят достигне или надвиши дадена цел трябва да се изведе нужното съобщение, под формата на известие. Прогрес баровете трябва да бъдат разположени на видно място на основния екран, без необходимост от допълнително търсене.

		7.2 - Интерфейсът трябва да включва бутони за добавяне на храна, активност и вода, които са леснодостъпни и видими за потребителя. При натискане на бутон той трябва да води директно към съответната форма за въвеждане, като позволява на потребителя бързо да добави информация с минимални стъпки.
 	 	      Бутоните трябва да бъдат ясно маркирани и интуитивно разположени, за да улеснят употребата им за потребителя.

		7.3 - Приложението трябва да има навигационна лента с бутони за основните раздели (Home page, Food, Exercise, Charts). Всеки бутон от навигационната лента трябва да бъде и с подходяща икона, която да отразява функцията на съответния раздел.
		      Потребителят трябва да може бързо и без забавяне да преминава между различните раздели чрез натискането на съответния бутон. Навигационната лента трябва да остане фиксирана на екрана, за да бъде достъпна независимо от позицията на потребителя в приложението.